<!-- ---
title: 'policy'
description: 'เอกสารหรือกฎระเบียบที่กำหนดข้อบังคับ แนวทาง หรือข้อกำหนดที่ผู้ใช้บริการต้องปฏิบัติตามเมื่อเข้าถึงและใช้บริการขององค์กรหรือเว็บไซต์'
--- -->
# ข้อกำหนดและเงื่อนไขในการใช้เว็บไซต์
ข้อกำหนดและเงื่อนไขการใช้บริการที่ปรากฏในเอกสารฉบับนี้ ประกอบด้วยข้อกำหนดระหว่างบริษัท และผู้ใช้บริการ สำหรับบริการดูทีวีออนไลน์ ข่าว รายการ ซีรีย์ย้อนหลัง
ผู้ใช้รับทราบว่าการใช้บริการของท่านถือว่าท่านได้ตกลงและยอมรับข้อกำหนดและเงื่อนไขในการให้บริการของบริษัททุกประการ และท่านรับทราบว่าบริการของบริษัทนี้ เป็นเพียงสื่อกลางในการให้บริการแก่ผู้ใช้เท่านั้น

## 1.ทรัพย์สินทางปัญญา
ผู้ใช้ตกลงและยอมรับว่า บรรดาข้อมูล ข้อความ รูปภาพ เสียง โลโก้ และ/หรือส่วนหนึ่งส่วนใดของบริการของบริษัท รวมถึงแต่ไม่จำกัดเฉพาะ ลิขสิทธิ์ เครื่องหมายการค้า เครื่องหมายบริการ ชื่อทางการค้า ฐานข้อมูล ความลับทางการค้า สิทธิบัตร โนว์ฮาว ข้อมูลธุรกิจ ฯลฯ ที่ปรากฏบนบริการ หรืองานอื่นใดที่เข้าข่ายที่จะได้รับความคุ้มครองตามกฎหมาย ล้วนแต่เป็นงานที่ได้รับความคุ้มครองตามกฎหมายทรัพย์สินทางปัญญาซึ่งเป็นกรรมสิทธิ์ ลิขสิทธิ์ สิทธิและทรัพย์สินของบริษัทและ/หรือบริษัทในเครือแต่เพียงผู้เดียว ทั้งนี้ ผู้ใช้ตกลงและยอมรับว่าได้อ่านและทำความเข้าใจถึงรายละเอียดของนโยบายด้านทรัพย์สินทางปัญญาตามเอกสารแนบเรียบร้อยแล้ว

## 2. โฆษณา
บริษัทและ/หรือบริษัทในเครือสงวนสิทธิที่จะแสดงโฆษณาสำหรับบริษัทและ/หรือบริษัทในเครือ คู่ค้าของบริษัทและ/หรือบริษัทในเครือ หรือบุคคลภายนอกแก่ผู้ใช้ผ่านทางบริการ โดยผู้ใช้ตกลงและรับทราบว่าโฆษณาอาจประกอบไปด้วยโฆษณาที่จัดทำขึ้นโดยบุคคลภายนอก บริษัทและ/หรือบริษัทในเครือจึงไม่อาจรับผิดชอบต่อความถูกต้อง ความสมบูรณ์ หรือความชอบด้วยกฎหมายใดๆ ของเนื้อหาของโฆษณาดังกล่าว

## 3. บริการทีวีออนไลน์ ข่าว รายการ ซีรีย์ย้อนหลัง (Streaming)
3.1 ผู้ใช้ตกลงรับทราบว่า บริษัทเป็นผู้มีดุลพินิจแต่เพียงผู้เดียวในการกำหนดรายละเอียดและรูปแบบของการให้บริการในเว็บไซต์หรือแอปพลิเคชัน ซึ่งบริการของบริษัทรวมถึงแต่ไม่จำกัดเพียง บริการดูทีวีออนไลน์ ข่าว รายการ ซีรีย์ย้อนหลัง (Streaming) ของบริษัท เป็นต้น ในส่วนของการให้บริการรับชมรายการหรือซีรีย์ย้อนหลัง บริษัทอาจกำหนดให้เป็นบริการแบบ AVOD (Advertising Video on Demand) (“AVOD”) 

3.2 บริการทีวีออนไลน์ ข่าว รายการ ซีรีย์ย้อนหลัง (Streaming) ของบริษัทเป็นการให้บริการเพื่อการใช้งานส่วนบุคคลและภายในครัวเรือนเท่านั้น โดยผู้ใช้ตกลงไม่ใช้บริการของบริษัทเพื่อการพาณิชย์ รวมถึงไม่แสวงหาประโยชน์ทางพาณิชย์จากบริการของบริษัท และไม่เผยแพร่งานของบริษัทในรูปแบบการแสดงในที่สาธารณะ

3.4 คุณภาพของสัญญาภาพและเสียงที่ใช้ในการแสดงเนื้อหารายการทีวีออนไลน์ ข่าว รายการ ซีรีย์ย้อนหลัง (Streaming) ผ่านบริการของบริษัท ขึ้นอยู่กับอุปกรณ์ ระบบ และอินเตอร์เน็ตที่ใช้ในการรับชมทีวีออนไลน์ ข่าว รายการ ซีรีย์ย้อนหลัง ของผู้ใช้ ด้วยเหตุดังกล่าว บริษัทจึงไม่รับรองคุณภาพของการแสดงเนื้อหารายการทีวีออนไลน์ ข่าว รายการ ซีรีย์ย้อนหลังผ่านบริการของบริษัทแต่อย่างใด

3.5 บริษัทอาจกำหนดให้ผู้ใช้สร้างบัญชีในการเข้าถึงและใช้บริการของบริษัท (Username & Password) เพื่อยืนยันตัวตนของผู้ใช้ในการเข้าถึงและใช้บริการของบริษัท

## 4. การจำกัดความรับผิด
4.1 ผู้ใช้ตกลงและรับทราบว่าบริการของบริษัทเป็นเพียงสื่อกลางในการให้ความบันเทิง เผยแพร่ข่าวสาร และ/หรือบทความแก่ผู้ใช้เท่านั้น บริษัทมิได้ให้คำรับรองหรือรับประกันใดๆ เกี่ยวกับความถูกต้องแท้จริง หรือความสมบูรณ์ของเนื้อหา ภาพ ข่าว และ/หรือบทความใดๆ ในบริการข้างต้น ดังนั้น ในกรณีที่เกิดข้อพิพาทใดๆ ในทางกฎหมาย ผู้ใช้ตกลงสละสิทธิเรียกร้องในการดำเนินคดีใดๆ ไม่ว่าทางแพ่งหรืออาญา ต่อบริษัทและ/หรือบริษัทในเครือ และ/หรือ กรรมการ พนักงาน ลูกจ้าง และตัวแทนของบริษัทและ/หรือบริษัทในเครือ

4.2 ผู้ใช้ตกลงและยอมรับว่า บริการนี้อาจประกอบไปด้วยข้อมูล เนื้อหา หรือข้อความที่เกิดขึ้นจากการนำเข้า สร้างสรรค์ เผยแพร่ หรือการกระทำอื่นใดของผู้ใช้บริการ บุคคลภายนอกหรือผู้ใช้ ที่ไม่เกี่ยวข้องและอยู่เหนือความควบคุมของบริษัท บริษัทไม่มีความรับผิดใด ๆ ที่เกิดจากข้อมูล เนื้อหาหรือข้อความดังกล่าว ไม่ว่าจะเป็นความเสียหาย การฟ้องร้อง เรียกร้อง หรือ การกระทำละเมิดใด ๆ ไม่ว่าในทางแพ่งหรือทางอาญา อาชญากรรมทางคอมพิวเตอร์หรือความรับผิดใด ๆ ในทางกฎหมาย ซึ่งมีผลกระทบต่ออุปกรณ์คอมพิวเตอร์ ทรัพย์สิน สิทธิ หรือ ทรัพย์สินใด ๆ ที่เกี่ยวข้องกับท่านหรือบุคคลภายนอก ไม่ว่าจะโดยความผูกพันตามสัญญา ละเมิด ความรับผิดทางอาญา หรือ โดยประการอื่น

4.3 บริษัทไม่รับประกันว่าบริการของบริษัทไม่ว่าส่วนหนึ่งส่วนใดหรือว่าทั้งหมดจะปราศจากปัญหาหรือข้อบกพร่องทุกประการ บริษัทจะไม่รับผิดชอบต่อความเสียหายใดๆ ที่เกิดขึ้นจากการใช้บริการ การทำงานผิดปกติของบริการ หรือการไม่สามารถใช้บริการ ไม่ว่าในกรณีใดๆ ไม่ว่าโดยตรงหรือโดยอ้อม และไม่ว่าบริษัทจะสามารถเล็งเห็นถึงความเสียหายดังกล่าวหรือไม่ก็ตาม ซึ่งรวมถึงแต่ไม่จำกัดเฉพาะบรรดาความเสียหายทางอ้อม ความเสียหายพิเศษ ความเสียหายที่เป็นผลต่อเนื่อง ค่าเสียหายในเชิงลงโทษ หรือการสูญเสียชื่อเสียง สิทธิการใช้ประโยชน์และโอกาส ไม่ว่ากรณีใดๆ

4.4 ข้อยกเว้นความรับผิดของบริษัทดังกล่าวนี้ ให้รวมไปถึงความผิดพลาดจากการให้บริการ หรือการกระทำการใด ๆ ของบริษัทและ/หรือบริษัทในเครือ คู่ค้าหรือพันธมิตรทางธุรกิจของบริษัทและ/หรือบริษัทในเครือ ผู้ให้บริการร่วมหรือผู้ใช้บริการอินเทอร์เน็ตอื่น ๆ

## 5. การแก้ไขเพิ่มเติม
บริษัทขอสงวนไว้ซึ่งสิทธิในการแก้ไข เปลี่ยนแปลง เพิ่มเติม ตัดทอน บรรดาข้อกำหนดและเงื่อนไขใด ๆ ที่ระบุไว้ในบริการนี้ โดยไม่แจ้งให้ผู้ใช้ทราบล่วงหน้า ทั้งนี้ การใช้บริการของผู้ใช้ถือเป็นการตกลงและยอมรับข้อกำหนดและเงื่อนไขของบริการฉบับนี้ และการที่ผู้ใช้ใช้บริการภายหลังจากการมีการแก้ไข เพิ่มเติม ข้อกำหนดและเงื่อนไขฉบับนี้ของบริษัทในอนาคต ย่อมถือว่าผู้ใช้ยอมรับข้อกำหนดและเงื่อนไขของบริษัทที่ได้มีการแก้ไข เพิ่มเติม ดังกล่าว

## 6. กฎหมายที่ใช้บังคับ
หากเกิดข้อพิพาทใด ๆ ที่เกิดจากการให้บริการของบริษัท ท่านและบริษัทตกลงใช้กฎหมายไทยในการระงับข้อพิพาท


จัดทำขึ้นเมื่อวันที่ 12 เมษายน 2567

